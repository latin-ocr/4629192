PRIMARIO THEOLOGO ΕΤ PHILOSOPHO

HUMANITATE DOCTRINA ANNIS MAXIMO

lOAN N l FRIDERICO BRUGH

S. P.

Miraberis fortasse et iure mireris licet, vir venerabilis, quid mihi,
homini profanis literis addicto, causae esse potuerit, ut, hoc sancto
festoque die, te salutare auderem, tibi, more in hac nostra quidem
urbe minus usnam, munus academicum ante haec decem lustra
feliciter susceptum gratulaturus. Excusatio vero audaciae talis est
qualem te facile probaturum confido. Quam enim arcta inter se
necessitudine sacrarum et antiquarum literarum studia contineantur,
quis te melius exploratum et perspectum haberet, qui, quae tua est
humanitas, pro virili tua parte, semper illud effecisti, ut vinculum
quo utraeque, iam inde a sacrorum reformatione coniunctae sunt,
intactum illaesumque remaneret? Quantum igitur in me erat, et non
plus esse molestissime fero, committere nolui, ut quae tua sunt in
hac etiam re rara et praeclara merita oblivione silentiove praeteri-
rentur. De ceteris autem tuis laudibus eo lubentius nunc taceo, quo
plures hodie et me longe praestantiores earum exsistent praecones.

